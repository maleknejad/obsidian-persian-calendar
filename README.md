
# Obsidian Persian Calendar

This tool lets you see events, add and organize notes from daily to yearly on the Persian calendar, use templates with placeholders, and works with all Obsidian daily plugins.

![تقویم فارسی ایسیدین](Instructions/events.png)

## Usage

- Can add daily, weekly, monthly, Seasonal and yearly notes based on Persian calendar.
- Modify path for creating notes.
- Can reference notes by typing `@` or selecting them.
- Can add {{placeholders}} in templates to enrich your templates. Works fine with [Templater](https://github.com/SilentVoid13/Templater) plugin for note templates.
- Works fine with all obsidian daily plugins.
- Works with Georgian and Hijri calendar in one view.
- Showing events of Iranian official calendar.

# افزونه تقویم فارسی ابسیدین

این افزونه تقویم فارسی را به [ابسیدین](https://obsidian.md/) اضافه می‌کند و شما می‌توانید بااستفاده از آن روزنوشت‌، هفته‌نوشت، ماه‌نوشت، فصل‌نوشت و سال‌نوشت تولید کنید و آن‌ها را مدیریت کنید، به آسانی به آن‌ها ارجاع دهید و نوشته‌هایتان را غنی‌تر کنید.

![نمای اصلی افزونه تقویم فارسی ابسیدین](Instructions/Obsidian.webp)

## قابلیت‌ها

- ایجاد یادداشت‌های روزانه، هفتگی، ماهانه، فصلی و سالانه
- برای یادداشت‌های روزانه و هفتگی موجود در فولدری که تعریف شده است یک نقطه زیر آن‌ها نمایش داده می‌شود.
- سازگاری کامل با افزونه Templater
- سازگاری با تم‌های اصلی ابسیدین
- امکان رفرنس دادن به یادداشت‌ها از طریق تایپ کردن '@' یا سلکت کردن عبارت‌ها برای قالب‌ها.
- امکان قرار دادن {{عبارت‌های معنادار}} در قالب‌ها برای غنی‌تر کردن یادداشت‌ها
- ذخیره‌سازی فایل‌های روزنوشت به میلادی برای سازگاری بیشتر با افزونه‌های ابسیدین
- قابلیت نمایش همزمان تقویم میلادی و قمری
- نمایش مناسبت‌ها تقویم شمسی و میلادی و هجری
- امکان تنظیم نمایش مناسبت‌ها

## راهنمای نصب

این افزونه در مخزن افزونه‌های ابسیدین نمایه شده است. برای نصب افزونه کافیست از طریق تنظیمات در بخش Community plugins نام Persian Calendar را جستجو کنید و افزونه را نصب کنید. بعد از فعالسازی افزونه در صورتی که افزونه را در سایدبار سمت چپ نمی‌بینید، با دستور «باز کردن تقویم فارسی» آن را در سایدبار باز کنید. پس از اجرای دستور، افزونه باید در سایدبار سمت چپ بالا به شما نمایش داده شود.

## راهنمای استفاده

پس از نصب افزونه اولین کار مهم تعریف مسیرهای ایجاد فایل‌هاست. برای این کار به تنظیمات افزونه رفته و مسیرهای تولید فایل‌ها را مطابق توضیحات درج شده مشخص کنید. قبل از تنظیم مسیر، آن را در ابسیدین ایجاد کنید و برای تعریف کردن مسیر ابتدای آن `/` نگذارید. مسیر تعریف فایل را از ریشه اصلی ارجاع دهید.
پس از مشخص کردن مسیرها برای مشخص کردن قالب تولید افزونه [Templater](https://github.com/SilentVoid13/Templater) را نصب کنید و مسیر قالب‌ها را مشخص کنید.

![تنظیمات افزونه](Instructions/settingstab.png)

## آموزش استفاده به همراه افزونه Templater

با استفاده از افزونه [Templater](https://github.com/SilentVoid13/Templater) می‌توانید قالب‌های مشخصی را برای یاداشت‌های روزانه، هفتگی، ماهانه، فصلی و سالانه خود مشخص کنید:
کافیست افزونه [Templater](https://github.com/SilentVoid13/Templater) را نصب کنید و مطابق تصویر زیر برای هر نوع از فایل‌ها یک قالب به افزونه معرفی کنید. در نظر داشته باشید مسیرهایی که به افزونه معرفی می‌کنید با مسیرهای مشخص شده در تنظیمات افزونه یکسان باشد. حتما باید گزینه Trigger Templater on new file creation روشن باشد. برای غنی‌تر کردن قالب‌ها حتما بخش عبارت معنادار این افزونه را مطالعه کنید.

![راهنمای استفاده به همراه Templater](Instructions/templater.webp)

## امکان درج عبارت معنادار در قالب‌ها
میتوانید با درج عبارت‌های معنادار زیر تاریخ‌ها را در قالب‌ها اضافه کنید:
در ادامه جدول اصلی به چند جدول کوچک‌تر بر اساس دسته‌بندی‌های موضوعی تقسیم شده است:

---

### **عبارات معنادار وابسته به روزنوشت**
| عبارت | مقادیر نمونه | توضیحات |
| :--- | :--- | :--- |
| `{{تاریخ یادداشت}}` | 1403-02-01 | تاریخ روزنوشت را برمی‌گرداند. |
| `{{روز هفته یادداشت}}` | شنبه | نام روز هفته روزنوشت را برمی‌گرداند. |

---

### **عبارات معنادار وابسته به هفته‌نوشت**
| عبارت | مقادیر نمونه | توضیحات |
| :--- | :--- | :--- |
| `{{هفته یادداشت}}` | 1403-W6 | مشخصه‌ی هفته را برمی‌گرداند. |
| `{{اول هفته}}` | 1403-01-01 | روز اول هفته‌نوشت را برمی‌گرداند. **فقط در هفته‌نوشت و روزنوشت کار می‌کند.** |
| `{{آخر هفته}}` | 1403-01-07 | روز آخر هفته‌نوشت را برمی‌گرداند. **فقط در هفته‌نوشت و روزنوشت کار می‌کند.** |

---

### **عبارات معنادار وابسته به ماه‌نوشت**
| عبارت | مقادیر نمونه | توضیحات |
| :--- | :--- | :--- |
| `{{ماه یادداشت}}` | 1403-02 | مشخصه‌ی ماه روز نوشت را برمی‌گرداند. |
| `{{نام ماه یادداشت}}` | اردیبهشت | نام ماه روز نوشت را برمی‌گرداند. |
| `{{اول ماه}}` | 1403-02-01 | روز اول ماه‌نوشت را برمی‌گرداند. **فقط در روزنوشت و ماه‌نوشت کار می‌کند.** |
| `{{آخر ماه}}` | 1403-02-31 | روز آخر ماه‌نوشت را برمی‌گرداند. **فقط در روزنوشت و ماه‌نوشت کار می‌کند.** |

---

### **عبارات معنادار وابسته به فصل‌نوشت**
| عبارت | مقادیر نمونه | توضیحات |
| :--- | :--- | :--- |
| `{{فصل یادداشت}}` | 1403-S1 | مشخصه‌ی فصل روز نوشت را برمی‌گرداند. |
| `{{نام فصل یادداشت}}` | بهار | نام فصل روز نوشت را برمی‌گرداند. |
| `{{اول فصل}}` | 1403-01-01 | روز اول فصل‌نوشت را برمی‌گرداند. **فقط در روزنوشت، ماه‌نوشت و فصل‌نوشت کار می‌کند.** |
| `{{آخر فصل}}` | 1403-03-31 | روز آخر فصل‌نوشت را برمی‌گرداند. **فقط در روزنوشت، ماه‌نوشت و فصل‌نوشت کار می‌کند.** |

---

### **عبارات معنادار وابسته به سال‌نوشت**
| عبارت | مقادیر نمونه | توضیحات |
| :--- | :--- | :--- |
| `{{سال یادداشت}}` | 1403 | سال روز نوشت را برمی‌گرداند. |
| `{{اول سال}}` | 1403-01-01 | روز اول سال‌نوشت را برمی‌گرداند. |
| `{{آخر سال}}` | 1403-12-30 | روز آخر سال‌نوشت را برمی‌گرداند. |

---

### **عبارات معنادار زمان حال**
| عبارت | مقادیر نمونه | توضیحات |
| :--- | :--- | :--- |
| `{{تاریخ جاری}}` | 1403-08-03 | تاریخ امروز را برمی‌گرداند. |
| `{{روز هفته جاری}}` | پنج‌شنبه | نام روز هفته امروز را برمی‌گرداند. |
| `{{هفته جاری}}` | 1403-W32 | مشخصه‌ی هفته جاری را برمی‌گرداند. |
| `{{نام ماه جاری}}` | آبان | نام ماه جاری را برمی‌گرداند. |
| `{{ماه جاری}}` | 1403-08 | مشخصه‌ی ماه جاری را برمی‌گرداند. |
| `{{نام فصل جاری}}` | پاییز | نام فصل جاری را برمی‌گرداند. |
| `{{فصل جاری}}` | 1403-S3 | مشخصه‌ی فصل جاری را برمی‌گرداند. |
| `{{سال جاری}}` | 1403 | سال جاری را برمی‌گرداند. |
| `{{روزهای گذشته}}` | 32 | تعداد روزهای گذشته از ابتدای سال را برمی‌گرداند. |
| `{{روزهای باقیمانده}}` | 333 | تعداد روزهای باقی‌مانده تا پایان سال را برمی‌گرداند. |
| `{{مناسبت}}` | (همان متنی که در تولتیپ نمایش داده می‌شود) | مناسبت‌های امروز را برمی‌گرداند. |

---
## امکان ارجاع به یادداشت‌ها از طریق تایپ کردن '@' یا انتخاب کردن

میتوانید از طریق تایپ کردن نویسه '@' در وسط نوشته‌ها به یادداشت‌های خود ارجاع دهید. یادداشت‌های پشتیبانی شده تا به امروز:

- روزهای جاری به صورت `امروز`، `دیروز`، `فردا`، `پریروز` و `پس‌فردا` (هماهنگ با تنظیم میلادی و خورشیدی)
- روزهای هفته:روز هفته(روز هفته جاری)، روز هفته بعد، روز هفته قبل (هماهنگ با تنظیم میلادی و خورشیدی)؛ نکته: اگر مثلا دوشنبه باشد و شما یکشنبه را انتخاب کنید یکشنبه بعدی انتخاب می‌شود. یکشنبه ای که گذشته است در تعریف این افزونه یکشنبه گذشته است و باید از عبارت یکشنبه قبل استفاده کنید.
- هفته‌ها به صورت `این هفته`، `هفته قبل` و `هفته بعد`
- ماه‌ها به صورت `این ماه`، `ماه قبل` و `ماه بعد`
- فصل‌ها به صورت `این فصل`، `فصل قبل` و `فصل بعد`
- سال‌ها به صورت `امسال`، `سال قبل` و `سال بعد`
همچنین میتوانید با انتخاب کردن عبارت‌های فوق را به روزنوشت‌ها لینک کنید. مثلا اگر فردا را انتخاب کنید و انتخاب دستور مرتبط یادداشت‌ها را لینک کنید. فیلم زیر را برای درک بهتر این موضوع ببینید. در نظر داشته باشید به صورت پیش‌فرض این افزونه فایل‌ها را نمی‌سازد و خودتان باید فایل‌ها را ازطریق افزونه بسازید.
![suggester](Instructions/suggester.webp)

## امکان نامگذاری یادداشت‌ها بر اساس تقویم میلادی

بسیاری از افزونه‌های ابسیدین بر اساس تاریخ میلادی فعالیت می‌کنند. در تنظیمات می‌توانید مشخص کنید که یادداشت‌ها به صورت میلادی نام‌گذاری شوند و با استفاده از `{{عبارت‌های معنادار}}` تقویم شمسی را به آن‌ها اضافه کنید. می‌توانید با انتخاب این موضوع تمامی قابلیت‌های افزونه را هماهنگ با افزونه‌های مختلف ابسیدین که با روزنوشت‌ها کار می‌کنند داشته باشید.

## دستورات تعریف شده در افزونه

برای سهولت در دسترسی به فایل‌های روزهای مختلف دستورات زیر در افزونه قرار دارد که می‌توانید برای آن‌ها شورتکات تعریف کنید.

- دسترسی به روزنوشت، هفته‌نوشت، ماه‌نوشت، فصل‌نوشت و سال‌نوشت جاری
- ارجاع متن سلکت شده به یادداشت مرتبط
- تبدیل تاریخ بین شمسی و میلادی به صورت خودکار و با فرمت‌های مختلف از جمله`1403/02/01` یا `14030201` یا`1403-02-01` . (سال بیشتر 1500 میلادی و کمتر آن شمسی است.این حرکت اشتباه اما کار راه‌اندازتر است!)

![دستورات تعریف شده در تقویم](Instructions/Commandsv2.png)

## قابلیت نمایش تقویم میلادی

اگر از تقویم میلادی زیاد استفاده می‌کنید و می‌خواهید همزمان در افزونه تقویم میلادی نمایش داده ‌شود می‌توانید در تنظیمات افزونه با فعال‌سازی آن، تقویم میلادی را در کنار تقویم شمسی داشته باشید.

![افزونه به همراه تقویم میلادی](Instructions/calendar-with-gregorian.png)

## قابلیت نمایش تقویم قمری و میلادی به صورت همزمان

در تنظیمات تقویم میتوانید مشخص کنید تقویم قمری نمایش داده شود یا خیر. این تنظیمات باعث میشود که بتوانید در کنار تقویم شمسی و میلادی تقویم قمری را هم داشته باشید.

## تنظیم نمایش مناسبت‌های در تقویم

مناسبت‌های تقویم ایران به این افزونه اضافه شده است. میتوانید تنظیم کنید در تولتیپ (وقتی موس را روی روز قرار می‌دهید باکسی نمایش داده می‌شود که به آن تولتیپ می‌گویند) چه مناسبت‌هایی را نمایش دهد. به صورت معمول سه دسته مناسبت در تقویم ایران وجود دارد:

- مناسبت‌های تقویم رسمی: این مناسبت‌ها به صورت رسمی در کشور تصویب شده‌اند
- مناسبت‌های باستانی:‌ مناسبت‌های که در تقویم باستانی ایران وجود دارد
- مناسبت‌های شیعی: مناسبت‌هایی که در تقویم شیعیان درج شده است و با تقویم هجری تنظیم شده است. تقویم رسمی ایران با برخی از مناسبت‌های شیعی تقارن دارد. بنابراین اگر مایلید مناسبت‌های تقویم رسمی ایران را داشته باشید همزمان مناسبت‌های شیعی را فعال کنید.

![نمایش مناسبت‌های تقویم شمسی](Instructions/events.png)

## مسیر مشارکت در توسعه افزونه

این افزونه به صورت رایگان و برای مقاصد غیرتجاری و مطابق [این لایسنس](LICENSE) توسعه یافته است و با مشارکت شما کامل‌ می‌شود. در تب Issues همین مخزن می‌توانید ایده‌ها و باگ‌ها را گزارش کنید. هم‌چنین در تلاشم در سایت و فروم [کارفکر](https://karfekr.ir) مطالب مرتبط با ابسیدین را به اشتراک بگذارم. اگر مایل هستید که توسعه دهنده این افزونه را حمایت کنید [کارفکر](https://karfekr.ir) را دنبال کنید.
